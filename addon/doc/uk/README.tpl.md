# EnhancedDictionaries ${addon_version}
Додаток Nvda для розширеної обробки словників

## завантажити
Завантажити [Додаток Розширені словники ${addon_version}](https://github.com/marlon-sousa/EnhancedDictionaries/releases/download/${addon_version}/EnhancedDictionaries-${addon_version}.nvda-addon)

## особливості

### Словники для окремих профілів
NVDA реалізує певні налаштування,  форматування документів, рівень пунктуації, тощо  за допомогою профілів.

Профілі - це групи налаштувань, які застосовуються до програми читання з екрана.

Наприклад, ви можете створити профіль для програм кодування, у якому для рівня пунктуації встановлено значення «Усі», для інформування про відступи встановлено тональні сигнали, а для швидкості мовлення встановлено нижчий рівень, щоб ви могли краще читати код. Тоді ви можете пов'язати цей профіль із Visual Studio, Eclipse, Notepad plus plus і Visual Studio Code, щоб, коли будь-яка з цих програм стане активною, ці налаштування застосувалися автоматично.
Коли ви перемикаєтеся на інші програми по alt+tab, або коли ви закриваєте одну з цих програм і потрапляєте, наприклад, на робочий стіл, активується стандартна конфігурація. Тоді можна легко перейти від програми кодування до браузера та, не натискаючи жодних клавіш, читати без знаків пунктуації в браузері і застосувати вашу спеціальну конфігурацію, коли ви повернетесь у середовище коду.

Словники NVDA є потужним інструментом, що пропонує такі чудові можливості як заміна регулярними виразами. Однак наразі в NVDA неможливо словники пов'язати з профілями.

Це означає, що коли ви вносите зміни до стандартного словника, вони будуть застосовані в усіх випадках, навіть у програмах або ситуаціях, де ви бажаєте, щоб їх не було.

Цей додаток реалізує контекст профілю під час обробки та створення/редагування словників.

#### Як це працює?

Просто встановіть додаток. Коли він активний:

* Тепер словники обробляються коректно з урахуванням активного профілю.
* Якщо для поточного профілю існують словники (основний, чи для окремого голосу), то вони використовуються.
* Якщо їх немає, використовуються словники основного профілю. Це узгоджується з тим, як це відбувається в NVDA, в тому сенсі, що коли я створюю новий профіль, налаштування, які я не змінюю в цьому новому профілі, беруться з основного профілю.

    Подібним чином, якщо для поточного профілю не налаштовано жодного словника, використовуватиметься словник стандартного профілю.

* З голосовими словниками відбувається так само: якщо для активного профілю існує голосовий словник, то використовується він, а якщо ні -  використовується голосовий словник основного профілю (якщо словник існує).
* Коли відкрито діалог словника, в його заголовку завжди зазначено, з яким профілем пов'язаний цей словник.
* Редагування основного і голосового словників визначається поточним активним профілем.
    Це узгоджується з принципом роботи NVDA, оскільки коли ви змінюєте налаштування, вони зберігаються в поточному профілі.

    Так само відкритий словник належатиме до цього профілю.

* Якщо певного словника не існує в активному профілі, та відкрито діалог словника, буде створено новий словник для цього профілю.

    В ньому не буде жодних записів, оскільки він новий. Однак його не буде збережено, доки користувач не закриє цей діалог, натиснувши кнопку "Гаразд".

    Якщо це зробити, то новий словник набуде чинності. Якщо скасувати діалог, використовуватиметься основний словник стандартного профілю  а словник для активного профілю не збережеться.

* Коли створюється новий словник для поточного профілю, він набуває чинності, а отже записи, зроблені в основному словнику більше не застосовуватимуться.

    Це може бути бажаною поведінкою, а може й ні. Можливо, користувач хоче використовувати всі записи з основного словника, а також нові записи, активні лише в цьому профілі.

* Щоб надати таку можливість, у вікні словника створено кнопку "імпортувати записи зі словника стандартного профілю".

    Ця кнопка з'являється лише під час редагування словника активного профілю. Під час її активації відбувається таке:
    
    - Зчитуються записи з основного (або голосового) словника стандартного профілю.
    - До нього додаються записи, яких немає в редагованому словнику.
    - Якщо в редагованому словнику знайдено запис з основного словника (або голосового), поточний запис не перезаписується.
    - Під час імпорту нові записи не зберігаються на диску. Імпортовані записи просто додаються до списку записів у вікні словника. Фокус переміщується до списку, а користувач маєзмогу переглянути новий список записів, так, ніби він набрав їх вручну.

* Щоразу, коли користувач створює словник у певному профілі, він негайно починає діяти для цього профілю.
* Кожного разу, коли профіль змінюється, пов'язані з цим профілем словники (основний і голосовий) стають активними негайно. Якщо ці словники не існують, використовуються словники стандартного профілю.
* Це ніяк не впливає на внутрішні та тимчасові словники NVDA, оскільки вони не залежать від профілів. Останній є тимчасовим, а перший — внутрішнім.

# Допомога та переклад

Якщо ви хочете зробити внесок або перекласти цей додаток, перейдіть до [репозиторію проекту](https://github.com/marlon-sousa/EnhancedDictionaries) і знайдіть інструкції у файлі contributing.md у каталозі документації англійською мовою.
## Учасники

Особлива подяка

* Ângelo Miguel Abrantes - Португальський переклад
* Rémy Ruiz - Французький переклад
* Rémy Ruiz - Іспанський переклад
* Tarik Hadžirović - Хорватський переклад
*  Thiago Seus - Переклад Бразильською Португальською
* Umut KORKMAZ - Турецький переклад
* Ivan Shtefuriak - Український переклад
